---
status: published
title: Nowohuckie pszczoły
tags: nowohucka pasieka, pszczoły, pszczelarstwo, Nowa Huta
---

## Pomysł

Jadąc dzis do domu, próbuję sobie przypomnieć kiedy po raz pierwszy pomyślałem żeby zostać pszczelarzem (amatorem). Pamiętam, że eksplorując okolice mojego kieleckiego osiedla pewnej zimy, dotarliśmy z kolegą do miejsca gdzie wtedy stał rozsypujący sie ceramiczny miejski witacz. Latem bywaliśmy tam często żeby wsunąć kilka truskawek nie do końca dziko rosnących, często nie gardząc zupełnie zielonymi:) Zimą oczywiście nie było nic na ząb, ale teraz uwagę zwróciliśmy na wyróżniające się kolorowe ule w których latem w gęstwinie roślinności nie było widać. Zdawało mi się wtedy, że oto mamy do czynienia z odrobiną magi, bo w tych kolorowych małych konstrukcjach zimowały pszczoły. Nie w dziupli, nie w tej ceramicznej przydrożnej konstrukcji tylko tam w tym domku, który owadom wskazał człowiek. Teraz wiem, że tej magii jest więcej, bo jedna pszczoła je jest zmiennocieplna, a rój jako superorganizm stałocieplny. Pszczoły zimą zachowują się jak pingwiny: gromadzą się w kłąb i lgną do się do siebie, tyle że pingwiny są stałocieplne, mają mózgi i ewolucyjnie o 250 mln lat starsze. 

To pierwsze wspomnienie zwiazane z ulami, ale nie, nie jestem kimś, kto od dziecka wiedział, że chce żyć z miodu...

Jako student we Wrocławiu kupowałem miód po sąsiedzku z małej przydomowej pasieki na Karłowicach i tam pierwszy raz zetknąłem się z pszczelarstwem miejskim. Wrocławskich Karłowic raczej bym nie nazwał miejską dżunglą, ale widok 20 uli wciśniętych między poniemiecką zwartą zabudowę i malutkie ogródki był zaskakujący. Może przyszło mi wtedy to głowy, że byłoby fajnie też mieć kilka uli zagubionych wśród kwitnących jabłoni ale jeśli tak to pobawiłem się z tą myślą tylko chwilę.

Właściwie przez całe dzieciństwo, a również trochę później spróbowanie pszczelarstwa było na wyciągnięcie ręki. Wujek mojego ojca do tej pory ma bardzo dużą pasiekę pod Sandomierzem i to jest właśnie jeden z tych urodzonych pszczelarzy który zaczął od jednego ula podarowanego przez przyszłego teścia potem dołożył kolejne i teraz po 50 latach zajmuje się ich setką jeżdżąc z pszczołami po całej Galicji za spadzią i rzepakiem. 

Może i kiedyś była iskra ale nie było prochu.

---

Po studiach zacząłem pracę na Słowacji akurat tak się złożyło że kolega z za biurka był zapalonym pszczelarzem, takim od dziada-pradziada. Praca była dosyć stresująca, wszyscy byliśmy świeżo po studiach, wrzuceni w wir pracy w nowo powstającym oddziale korporacyjnym. Na stres trzeba było mieć jakiś sposób. Dla mnie to był sport – trochę pobiegać, popływać. Peter mówił że nic tak nie odstresowuje jak praca przy pszczołach i na potwierdzenie pokazywał kostki tak opuchnięte że nie mógł zawiązać porządnie adidasów :-) Suma sumarum, mimo dobrego przykładu i zapewne gotowości pomocy pszczół Słowaczek nie miałem. (A do pasieki Petera wybieram się dopiero po 10 latach z próbką swojego miodu).

Do pomyślenia poważnie o zajęciu się pszczołami zachęcił mnie krótki [film o szefie kuchni hotelu Regent w Warszawie](https://www.youtube.com/watch?v=Ap6G4DWbNRs). Bohater przyjechał z warsztatów kulinarnych z Francjii i zainspirował się małymi przyhotelowymi pasiekami, które w dużych miastach Francji mieli już jego koledzy. Postanowił coś takiego zrobić na dachu warszawkiego hotelu. W tej chwili miodu jest na tyle że starcza na pierniki do kuchni i jako upominek dla wyjeżdżających gości. Gość ma bardzo podejście analityczne, postanowił dać miód badania nie tylko po to żeby dowiedzieć się czy jest czysty i zdrowy, ale też po to, żeby dowiedzieć się co jego pszczoły na ten miód znoszą. Odesławszy próbkę do laboratorium bez podawania źródła, dowiedział się o od laborantów, że miód najprawdopodobniej pochodzi z Rumunii znaleziono tam oprócz roślin występujących u nas pyłków roślin, zleziono tam pyłki np. kasztana jadalnego... Pozostawało sprawdzić skąd w Warszawie kasztany jadalne… Po kilku wycieczkach kasztan znalazł się ogrodach Łazienkowskich. 

Pyszny, zdrowy, aromatyczny minut z wieżowca, z warszawskiego city - brzmiało niewiarygodnie i inspirująco. Na tyle, żeby projekt pszczeli w końcu sie zmaterializował.

---

## Odrobina wiedzy

Szybko wpadła mi w ręce świetna ksiązka niemieckiego nauczyciela biologii i miejskiego pszczelarza z Hamburga, Georga Petrusach'a ["Moja wlasna pasieka"](https://lubimyczytac.pl/ksiazka/253635/moja-wlasna-pasieka). Mimo, że biblioteka od tego czasu znacznie sie rozrosła, to nadal często do niej wracam.

Będąc jeszcze poza Krakowem próbowałem zapisać się na jakiś kilkudniowy chociażby kurs dla młodych pszczelarzy, ale okazało się, że trzeba by własnie sie wybrać do większego ośrodka takiego jak Warszawa, Poznań czy Kraków. Skonczyło sie na krótkim wyjeździe do wujka po nauki. Nie czułem sie jednak na siłach aby kupować ule. Po przeprowadzce na Hutę, postanowiłem skorzystać w pierwszej kolejności z bliskości Tatr i UJ-tu. [Akademia Pszczelarza](https://akademia-pszczelarza.pl/) organizowała latem 2018 roku [mini kurs pszczelarski](https://akademia-pszczelarza.pl/warsztaty/mini-kurs-pszczelarski) przy Ogrodzie Botaniczym UJ-tu. W tak uroczym miejscu i afrykanskim upale dotałem zastrzyk teoretycznej i praktycznej wiedzy. Jeden z wniosków płynący w kursu, to to, że w lipcu pszczoły szykuje się juz do zimowania i nie jest to czas na zakup uli. Trzeba czekać do wiosny.
---

## "Pasieczysko"

Nie jest to może dzwięczna nazwa, a oznacza miejsce, na którym stoi pasieka. Okazało, się że dobrze, że z zakupem uli i rodzin pszczelich trzeba czekać. Nie mając swojej działki, znalezienie odpowiedniego miejsce okazało sie sporym wyzwaniem. 

Szukałem spokojnego miejsca nad Dłubnią. Najpierw, tj w styczniu, troche pochodziłem po okoicy Domu Matejki i popytałem. Nic. Wydrukowałem ogłoszenia i poobklejałem tablice na Bieńczycach. Nadal nic. Poszerzyłem teren na linii wschód-zachód, cały czas mając nadzieję, że znajdzie sie coś w sąsiedzwie Dłubni. Kilkadziesiąt ogłoszeń wrzuciłem do skrzynek na listy, jak widziałem, że za domem jest niewykorzystany kawałem ziemi. Telefon nie dzwonił. 
Kolejny pomysł to instytucje. W Dworku Matejki pomysł drewniancyh uli w sąsiedztwie zabytku i zeleni sie spodobał, jednak z powodu rewitalizacji, nie dało się rzekomo "przesunąć ławeczki". A już zdążyłem pomysleć, że bylby to mily zbieg okoliczności: na 38 urodziny Matejko wprowadził sie bieńczyckiej posiadłości, a ja wprowadzę sie tam na te urodziny z pszczołami. Po sąsiedzku jest Dom Kultury w Krzesławicach, ale powiedziano mi, że pomysł świetny, ale ziemia za domem nie ich - Arcellora. W Hucie, w dziale zarządzającym nieruchomośćiami dowiedziałem się, że za wspomnianym domem jest kilka działek rzeczywiście ich i do wynajęcia. Szampan już się chłodził, ale ochłodził mnie również list od Arcellora: wnioskuje o sprowadzenie tam pszczół, a więc jest to hodowla, a z hodowlą to oni mieli już problemy jak wynajeli działkę pod chlewnie (sic!)

Jak trwoga to do Boga, a przynajmniej do kościoła. Wydawało mi się, że przy kościele [św. Jana Chrzciciela](http://www.nhmz.pl/3.4/index.php?dz=wlasne&pokaz_calosc&id=17) przy ul. Wańkowicza jest sporo miejsca i praktycznie żadnego ruchu. Wybrałem się tam na msze w niedziele aby spytać o sprawę księży z Pleszowa, którzy sprawują opiekę na zabytkową kaplicą. Jeden z księży okazał sie pszczelarzem już niepraktykującym, więc przez chwile myslałem, że pasieczysko znajdzie się własnie tam. Nie znalazło się. Parafianie mogliby zostać pokąszeni, a jeśli nie pokąszeni to postraszeni, a jeśli nie to kościół mógły zostać posądzony.

Po tych niepowodzeniach, troche zniechęcony zacząłem szukać miejsc bardziej odległych. Na OLX-ie znalazła sie 2-3 arowa działka w malowniczym miejscu nieopodal Chorągwicy, za bardzo rozsądną cenę. 30 min drogi z NH. Wstępnie się dogadaliśmy. Miałem pszelać w do końca tygodnia zaliczkę i jeżdżac w sobotę po Mogile, w końcu znalazło się trochę ziemi i dobrej woli u dwójki staruszków, którzy pamiętają jeszcze czasy kiedy tym miejscu każdy coś hodował albo uprawiał.
---
